Start, Stop, Continue, More of, Less of Wheel on nopea retrospektiivitekniikka, jossa selvitetään mitä käytäntöjä tulisi jatkaa ja mitä tulisi parantaa. Tekniikkaan kuuluu ympyrä, joka jaetaan viiteen osaan: "aloitetaan", "lopetetaan", "jatketaan", "lisää" ja "vähemmän". Tiimin jäsenet antavat kommentteja kuhunkin kategoriaan.

Glad, Sad, Mad on hitaampi tekniikka, joka keskittyy enemmän asioiden laajaan käsittelyyn. Tekniikassa retrospektiivin osallistujat listaavat erilaisia havaintoja, muutoksia tai ongelmia kuluneesta sprintistä ja ne kategorisoidaan luokkiin "Glad", "Sad" ja "Mad". Tämän jälkeen osallistujat äänestävät havainnoille tärkeysjärjestyksen ja havainnoista keskustellaan kunnes ne on kaikki käyty läpi, tai kunnes aika (n. 60min) loppuu.

